οὐκ ἐν τῷ παρόντι μόνον γιγνώσκω τῶν πολιτικῶν πραγμάτων ὡς σφαλερόν ἐστιν ἅπτεσθαι ἀλλὰ καὶ πρότερον χαλεπὸν ἡγούμην πρὶν τῶν κοινῶν ἐπιμελεῖσθαί τινος πολίτου
δὲ ἀγαθοῦ νομίζω1 προκινδυνεύειν ἐθέλειν τοῦ πλήθους καὶ μὴ καταδείσαντα τὰς
ἔχθρας τὰς ἰδίας ὑπὲρ τῶν δημοσίων ἔχειν ἡσυχίαν διὰ μὲν γὰρ τοὺς τῶν ἰδίων ἐπιμελουμένους
οὐδὲν αἱ πόλεις μείζους καθίστανται διὰ δὲ τοὺς τῶν κοινῶν μεγάλαι καὶ ἐλεύθεραι γίγνονται
ὧν τῶν ἀγαθῶν1 εἷς ἐγὼ βουληθεὶς ἐξετάζεσθαι μεγίστοις περιπέπτωκα2 κινδύνοις
προθύμων μὲν καὶ ἀγαθῶν ἀνδρῶν ὑμῶν τυγχάνων δι ὅπερ σῴζομαι πλείστοις δὲ καὶ δεινοτάτοις ἐχθροῖς χρώμενος
ὑφ᾽ ὧν διαβάλλομαι ὁ μὲν οὖν ἀγὼν ὁ παρὼν οὐ στεφανηφόρος ἀλλ εἰ χρὴ μηδὲν ἀδικήσαντα τὴν πόλιν δέκα ἔτη φεύγειν
οἱ δ ἀνταγωνιζόμενοι περὶ τῶν ἄθλων τούτων ἐσμὲν ἐγὼ καὶ Ἀλκιβιάδης καὶ Νικίας ὧν ἀναγκαῖον ἕνα τῇ συμφορᾷ περιπεσεῖν